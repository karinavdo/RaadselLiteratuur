---
title: "Alle motivaties bij Zomerhuis met zwembad"

---

Op p. 222-223 van *Het raadsel literatuur* staat een selectie van de motivaties die lezers gaven bij hun score voor literaire kwaliteit van *Zomerhuis met zwembad* van Herman Koch. Hieronder staan alle motivaties weergegeven, per score die de respondenten aan de roman gaven.

**1 (absoluut niet literair)**

- Gebrek aan intertextualiteit, niveau Nicci French en slechter (ID_10670).
- Heeft niets met literatuur te maken. Voorspelbaar zomerleesvoer (ID_5984).
- Wat mij betreft is Zomerhuis met Zwembad een typisch voorbeeld van een boek dat is geschreven volgens een bepaald concept. Een boek dat is geschreven puur en alleen om een hoge notering in de bestsellerlijst te bereiken. Literatuur is voor mij een tekst waarin een originele stem klinkt, gedrevenheid om een verhaal te vertellen, oorspronkelijkheid in ideeen, stijl en taalgebruik (ID_10693).

**2 (niet literair)**

- Te simpel plot, te dik aangezet. Populair (ID_12306).

**3 (eerder niet literair)**

- Gekunstelde fictie, clich√©matig taalgebruik (ID_1677).
- Te simpel (ID_10166).
- Ik vind de stijl niet mooi en de inhoud te voorspelbaar, en te weinig diepgang in de personages (ID_6032).
- Gewoon een spannend verhaal. Geen hele mooie zinnen of diepere betekenissen. Niet een boek wat je een tweede keer leest om het beter te begrijpen en diepere lagen te vinden..... (ID_7872).

**4 (op de grens van literair en niet-literair)**

- Soms enigszins goedkope effecten en onvoldoende literaire afstand (ID_658).
- Las wel lekker weg maar had weinig diepgang (ID_1093).
- Bij literatuur verwacht ik een diepere laag, verwijzing naar andere kunstvormen, mooie zinsopbouw, taalspelletjes. Deze kan ik niet echt terugvinden in de boeken van Koch (ID_3544).

**5 (enigszins literair)**

- Nee, vind ik moeilijk (ID_10047).
- Nadenken vereist (ID_1824).
- Erg verhalend (ID_340).
- Het leest erg leuk maar heeft meer waarde om het verhaal dan om de schrijfstijl (ID_12734).
- Dat vind ik niet eenvoudig te beantwoorden. Lees graag een goed verhaal. Maar de intensiteit ervan, de indruk die het boek op me achterlaat is zeker van belang. Een gevoel, onderdeel van het boek te zijn geworden. Nou ja, lastige vraag (ID_10245).
- Nee (ID_7750).

**6 (literair)**

- Het boek kent meerdere lagen en karakters van personages worden uitgediept en ondergaan veranderingen (ID_10702).
- Het boek (of de auteur) brengt een betekenisproces op gang bij de lezer (ID_7278).
- I.v.m. de andere boeken van een ander gehalte en nuchterder qua stijl (ID_1354).
- Goed verhaal, maar met dieperliggende gedachten uitgewerkt. Interessante mensen die in moeilijke situaties keuzes moeten maken (ID_7500).
- Omdat de schrijfstijl suggestief is en het verhaal mee daardoor tot de verbeelding spreekt (ID_407).
- Het is volgens mij geen hoogstaande literatuur, een ontspannend boek om te lezen met een beetje spanning (ID_4453).
- Het heeft wel aparte taalkundige vondsten (ID_7811).
- Zou iedereen die van lezen houdt moeten lezen (ID_3691).
- Het verbaasde me hoe de hoofdpersoon en twee andere mannen aankijken tegen sex met jonge meisjes en vreemdgaan.Vaak hebben de hormonen van mannen nog lang wat te zeggen (ID_9305). Schrijfstijl, inhoud, thema (ID_5921).
- Ben er in aan het lezen. Goed geschreven,leest fijn. Goed verhaal (niet alledaags) (ID_12675).
- Moeilijk, maar in mijn ogen is het een blijvertje (ID_2745).

**7 (in hoge mate literair)**

- Het inlevingsvermogen en hoge herkenbaarheid van het personage zijn zodanig ontwikkeld dat de humor bijna visueel wordt (ID_9251).
- Slimme verhaallijn, humor (ID_7365).
- Ik maak deze beslissing vooral op basis van de manier waarop het verhaal geschreven is en verteld wordt door de schrijver. Je moet gedurende de hele tijd dat je het boek leest heel geconcentreerd blijven, als je even wordt afgeleid ben je snel de draad kwijt (ID_12960).
- Taalkundig goed. Spanning wordt goed opgebouwd, zeer humoristisch geschreven. Goede verhaallijn. Blijft boeiend en interessant (ID_7844).
- Prachtig verteld, mooi actueel thema en ik vind dat kunstenaars commentaar op hun tijd moeten geven. Mooi verdeeld in momenten van de avond en het diner. Ik vond het ook een page turner (ID_5951; deze lezer was blijkbaar in de war met de andere titel van Herman Koch in onze lijst, Het diner.).
- Nee (ID_10645).
- Mooi geschreven, blijft boeien (ID_979).

**8 Weet niet**

- Ik heb het boek weggelegd omdat de eerste paar bladzijdes mij niet aanspraken (ID_5382).
- Omdat de titel bij nader inzien niet klopt..... (ID_9626).

<!-- **Hoe zijn de metingen te repliceren?**
VOORBEELDQUERY HIER! -->
